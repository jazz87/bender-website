<!DOCTYPE html>
<html>
    <head>
        <title>Jobbenders</title>
        <link href="style.css" rel="stylesheet" type="text/css" />
        <link href="https://fonts.googleapis.com/css?family=Open+Sans|Roboto:900" rel="stylesheet">
        <link rel="icon" href="favicon.ico">
    </head>
    
    <body>
        <!-- header start -->
        <div id="header" class="section">
            <h1>JOBBENDERS</h1>
        </div>
        <!-- header end -->
        
        <!-- NAV start -->
        <div class="navsection">
            <nav>
                <ul>
                    <li class="navitem"><a href="index.html">Home</a></li>
                    <li id="huidig" class="navitem"><a href="overons.html">Jobbenders</a></li>
                    <li class="navitem"><a href="mogelijkheden.html">Omscholing</a></li>
                    <li class="navitem"><a href="nieuws.html">Nieuws</a></li>
                    <li class="navitem"><a href="elearning.html">E-learning</a></li>
                    <li class="navitem"><a href="contact.html">Contact</a></li>
                </ul>
              </nav>
        </div>
        <!-- NAV end -->
        
        <!-- Over ons section start -->
        <section class="section">
            <h2 class="titleOne">Tegen 2025 zullen robots meer dan 50% van het huidige werk op zich nemen. Maar is dat erg?</h2>
            <article>
              <p>
                De Eerste Industriële Revolutie zette de wereld op zijn kop. Goederen – zoals kleding – 
                die millennia op rij met de hand vervaardigd waren, konden dankzij veelal door stoom 
                aangedreven machines opeens op veel grotere schaal worden geproduceerd. De fabrieken 
                waarin het allemaal gebeurde, bleken een enorme aantrekkingskracht te hebben: talloze mensen 
                verlieten het platteland en vestigden zich in de directe omgeving van de fabriek.
                Gebieden verstedelijkten, mensen gingen in loondienst en raakten voor de productie van 
                goederen afhankelijk van de industrie. <br> <br>
                Nog nauwelijks bekomen van die Eerste Industriële 
                Revolutie, diende zich de tweede al aan: de textiel- en ijzerindustrie groeide en mede door 
                nieuwe ontwikkelingen zagen nieuwe industrieën het levenslicht. De telefoon werd geboren, 
                net als de gloeilamp en verbrandingsmotor. <br> <br>
                <div id="imagebox">
                <img src="images overons/overons4.jfif" alt="Old Telephone" height="250px" width="auto">
                <img src="images overons/overons5.jfif" alt="Old Lamp" height="250px" width="auto">
                </div>
                <br> <br>
                Enkele decennia later was het tijd voor de Derde 
                Industriële Revolutie. Deze wordt gekenmerkt door enorme technologische vooruitgang, 
                zoals de geboorte van de PC en het internet. Op de hielen van die Derde Industriële 
                Revolutie treffen we de Vierde Industriële Revolutie aan: een revolutie waarin een 
                hoofdrol is weggelegd voor onder meer robots en kunstmatige intelligentie. Deze Vierde 
                Industriële Revolutie is inmiddels begonnen en boezemt velen angst in. Want: worden wij straks compleet 
                overbodig?
              </p>
            </article>
          </section>
          <section class="section">
            <h2 class="titleOne">75 miljoen banen op de tocht</h2>
            <article>
              <p>
                En dat is nog maar het begin, zo bleek dit najaar uit een rapport van het World Economic Forum. 
                Volgens het rapport wordt op dit moment ongeveer 29% van de taken op de werkvloer door
                robots uitgevoerd. Maar tegen 2025 zullen zij meer dan 50% van die taken op zich nemen. 
                Het zal er tussen nu en 2022 toe leiden dat zo’n 75 miljoen banen verdwijnen.<br> <br> 
                <div id="imagebox">
                <img src="images overons/overons1.jfif" alt="Data" height="250px" width="auto">
                <img src="images overons/overons7.jfif" alt="Drone" height="250px" width="auto">
                </div>
                <br><br>
                Die 75 miljoen banen zijn – zoals je wellicht al verwachtte – niet keurig over 
                alle denkbare functies verdeeld. De ene functie is als het om de opkomst 
                van robots gaat, nu eenmaal wat kwetsbaarder dan de andere. Volgens het 
                World Economic Forum moeten met name mensen die zich bezighouden met routinematig 
                werk voor hun baan vrezen. In eerste instantie denk je daarbij misschien aan mensen 
                die fysiek werk verrichten, bijvoorbeeld in fabrieken. Maar ook kantoormedewerkers 
                kunnen de dans niet ontspringen, zo blijkt uit het rapport. Zo dreigen ook accountants 
                en klantenservicemedewerkers overbodig te worden. Net als personeelsmanagers. “Banen waarbij je 
                geïsoleerd in een kantoortje zit of op de fabrieksvloer werkt, zullen verdwijnen,” denkt David Deming, 
                professor en onderzoeker aan de Harvard Graduate School of Education. “Op de lange termijn zullen banen 
                die saai zijn verdwijnen. Op de lange termijn zijn we beter af.”
              </p>
            </article>
          </section>
          <section class="section">
            <h2 class="titleOne">Nieuwe banen</h2>
            <article>
              <p>
                Maar de Vierde Industriële Revolutie kost niet alleen banen; 
                ze genereert ook werk. Sterker nog: door deze industriële revolutie wordt 
                er meer werk gecreëerd dan er verloren gaat. Het World Economic Forum 
                schat dat er tussen nu en 2022 133 miljoen nieuwe banen ontstaan. 
                Zo zal er meer behoefte zijn aan data-analisten en wetenschappers, 
                maar ook aan sales- en marketingprofessionals en specialisten op 
                het gebied van kunstmatige intelligentie.
              </p>
            </article>
          </section>
          <section class="section">
            <h2 class="titleOne">Omslag</h2>
            <article>
              <p>
                Zo’n omslag op de arbeidsmarkt komt natuurlijk niet vanzelf. “Het is belangrijk dat bedrijven 
                een actieve rol spelen en hun huidige personeel steunen middels her- en bijscholing,” 
                aldus Klaus Schwab, oprichter van het World Economic Forum. Maar ook werknemers moeten 
                pro-actief zijn en ervoor open staan om gedurende hun gehele werkzame leven nieuwe dingen 
                te leveren. “En overheden moeten een omgeving creëren die deze transformatie op de arbeidsmarkt 
                faciliteert,” aldus Schwab. “Dit is de grootste uitdaging van onze tijd.” Het World Economic 
                Forum schat dat tegen 2022 zo’n 54% van alle werknemers toe is aan bij- of herscholing. Zo’n 
                35% daarvan zal tot wel zes maanden bezig zijn met bijleren, 9% heeft zelfs 6 tot 12 maanden 
                nodig om zijn kennis op peil te brengen en de resterende 10% zou daar meer dan een jaar mee druk zijn.
              </p>
            </article>
          </section>
          <section class="section">
            <h2 class="titleOne">Meerwaarde</h2>
            <article>
              <p>
                Op de arbeidsmarkt van de nabije toekomst is dus zonder meer plek voor mensen. Maar we 
                zullen ons enigszins aan moeten passen en moeten accepteren dat wij mensen niet langer 
                voor elke functie de ideale kandidaat zijn. Als je dat even laat bezinken, rijst al snel 
                de vraag wat de mens in de nabije toekomst nog aan de arbeidsmarkt toevoegt. Wat is onze
                 meerwaarde? Dat wordt wel duidelijk als we inzoomen op de vaardigheden die volgens het World 
                 Economic Forum de komende jaren steeds belangrijker worden: creativiteit en emotionele 
                 intelligentie bijvoorbeeld. <br> <br>
                 <div id="imagebox">
                 <img src="images overons/overons3.jfif" alt="Robot playing piano" height="250px" width="auto">
                <img src="images overons/overons6.jfif" alt="Drone" height="250px" width="auto">
                </div>
                 <br> <br>
                 Een vergelijkbaar beeld doemde op tijdens een onderzoek dat 
                 Deming in 2017 uitvoerde, met als doel te achterhalen welke eigenschappen werkgevers 
                 belangrijk vinden. Hij ontdekte dat sociale vaardigheden meer en meer door werkgevers 
                 op prijs worden gesteld. Kortom: het zijn dus de gebieden waarop robots tekortschieten – sociale interactie, 
                 creativiteit, het tonen en begrijpen van emoties – waar wij mensen het verschil maken. 
                 Uiteindelijk worden felle concurrentieoorlogen tussen bedrijven namelijk niet bepaald door de 
                 machines die ze in huis hebben, maar door mensen die nieuwe, creatieve ideeën bedenken – 
                 die al dan niet door die machines worden uitgevoerd – hun omgeving inspireren en op innovatieve 
                 wijze het maximale uit robots en andere technologieën te halen.
              </p>
            </article>
          </section>
          <section class="section">
            <h2 class="titleOne">De waarde van de mens versus de waarde van een robot</h2>
            <article>
              <p>
                Dat klinkt natuurlijk prachtig. Maar het blijft niet bij woorden. 
                De meerwaarde van mensen is ook uit te drukken in cijfers, 
                zo toont het Korn Ferry Institute – een consultancybedrijf in de VS – 
                aan. Het bedrijf baseert zich op een onderzoek onder 800 CEO’s van 
                grote bedrijven in acht verschillende landen. Het onderzoek wijst uit 
                dat de waarde van menselijk talent en menselijke intelligentie nog 
                altijd twee keer zo groot is als de waarde van al het andere bedrijfskapitaal 
                (ook al hebben CEO’s daar vaak een ander onderbuikgevoel bij). En dat blijft 
                ook nog wel even zo. Dat heeft twee redenen. <br> <br>
                <div id="imagebox">
                <img  src="images overons/overons2.jfif" alt="Girl vs Robot" height="250px" width="auto">
                <img src="images overons/overons8.jfif" alt="Robot in Space" height="250px" width="auto">
                </div>
                <br> <br>
                Terwijl de potentie van robots en andere machines 
                vanaf het begin af aan vastligt en hun waarde met elke dag die verstrijkt 
                alleen maar afneemt, kunnen mensen gestimuleerd worden om meer uit zichzelf te halen 
                en neemt hun waarde naarmate ze meer kennis en ervaring opdoen, alleen maar toe. 
                En daarmee blijven we dus ook als het op het onderste regeltje aankomt een streepje 
                voorhebben op onze stalen collega’s.
              </p>
              </article>
          </section>
          <section class="section">
            <h2 class="titleOne">Transformatie</h2>
            <article>
              <p>
                Hoe de toekomst van de arbeidsmarkt er precies uitziet, 
                blijft natuurlijk koffiedik kijken. Maar dat machines – 
                hetzij binnenkort of over een iets langere periode – 
                een steeds groter deel van die arbeidsmarkt op gaan eisen, lijkt 
                buiten kijf te staan. Het idee dat steeds meer mensen in het kielzog van 
                die ontwikkelingen met de handen in de zakken achterover kunnen leunen, 
                lijkt – naarmate de robots zich opdringen – echter steeds minder houdbaar te zijn. 
                In veel gevallen zullen we namelijk zij-aan-zij met de machines werken. 
                En de banen die daadwerkelijk verdwijnen, worden gecompenseerd door compleet nieuwe 
                functies waar we ons nu in veel gevallen nog nauwelijks een voorstelling van kunnen maken.
                <br><br> 
                De geschiedenis – en dan met name de perioden waarin de eerdere drie Industriële Revoluties 
                zich voltrokken – lijkt dat te onderschrijven. De revoluties leidden tot grote veranderingen – 
                vaak niet alleen op de arbeidsmarkt – en voltrokken zich ook zeker niet zonder slag of stoot. 
                Maar keer op keer raakte de arbeidsmarkt uiteindelijk weer in balans en bleek er op die arbeidsmarkt 
                nog alle ruimte te zijn voor mensen. En in veel gevallen kregen die mensen het – in ieder geval op 
                langere termijn – beter dan voorheen.
                <br><br>
                De vierde Industriële Revolutie kan – net als haar voorgangers – 
                even pijn doen. Maar op de langere termijn mag je natuurlijk hopen dat 
                de revolutie meer oplevert dan zij kost. Onderzoekers zijn daar vrij 
                optimistisch over, mits we massaal een beroep doen op die ene eigenschap 
                waaraan we hoogstwaarschijnlijk te danken hebben dat we überhaupt – als 
                enige mensensoort – nog op aarde rondlopen: ons grote aanpassingsvermogen.
              </p>
            </article>
          </section>
          <section class="sectionbron">
            <h2 class="titleOne">Bronvermelding</h2>
            <article>
              <p>
              <a href="https://www.scientias.nl/de-vierde-industriele-revolutie-is-begonnen-zijn-we-straks-allemaal-overbodig/"> Info van scientias.nl</a>  
              </p>
            </article>
          </section>
        <!-- Over ons section end -->

        <footer>
            <p><strong>Deze website is gemaakt door:</strong> Mathijs Dun, Thomas van Hateren, Jeroen de Reus en Jasbee Singh</p>
        </footer>
        
    </body>
</html>